# FIGMA link
https://www.figma.com/file/P4bnFGmb225qNuZm2sQ1Up/Mockup-App?node-id=0%3A1&t=OBkZ843qyQ4MbSZx-1
# HYDRO - Water reminder
Mobilní aplikace "HYDRO - Water reminder" je jednoduchá aplikace, která svým uživatelům pomáhá sledovat jejich denní příjem tekutin. Je to jednoduchý, ale užitečný nástroj, který přispívá k lepšímu zdravotnímu stylu svých uživatelů. Poskytováním personalizovaných doporučení a připomenutí umožňuje aplikace uživatelům snadno udržovat konzistentní příjem vody po celý den.
## Prvky a funkce aplikace
### Přihlášení
Jako první se po otevření aplikace zobrazí standardní přihlašovací stránka. Ta obsahuje logo, uvítací text a pole pro vyplnění přihlašovacích údajů. Nechybí zde funkce jako jsou ukazatel správnosti emailu, skrytí a odkrytí hesla nebo zapamatování uživatele. Pokud uživatel nemá založený účet, přesune se tlačítkem "SIGN UP" do části vytváření účtu. Vytvořit účet lze skrze vyplnění běžných přihlašovacích údajů, ale i skrze Apple ID, Google account nebo Facebook.
### Záznam příjmu tekutin
Hlavní částí a funkcí aplikace je záznam příjmu tekutin. Defaultně se po otevření aplikace zobrazuje voda, jako nejčastější zdroj příjmu tekutin. Druhy nápojů se přepínají pomocí šipek na pravém a levém okraji obrazovky. Je zde ještě velký prostor na případné přidání dalších druhů alkoholických i nealkoholických nápojů. Rozložení prvků zůstává stejné nehledě na druh nápoje. Po přepnutí se mění pouze tvar sklenice a barva prvků. Každý nápoj má svojí unikátní barvu. Množství nápoje, který chce uživatel zaznamenat se určuje posunutím prstu nahoru nebo dolů po sklenici. Tímto pohybem se sklenice plní. Množství lze nastavit i ručně poklepáním na pole pod sklenicí a jeho vyplněním. Po klepnutí na šipku dolů se zobrazí přednastavené hodnoty množství tekutin. To samé platí i pro jednotky, které lze přepínat. Po určení množství se příjem tekutiny zaznamená tlačítkem "ADD+". V horní části obrazovky se nacházejí dvě ikony. Ta v levé části přesune uživatele na jeho ["Uživatelský profil"](https://github.com/pslib-cz/2022l4web-app-mockup-ViktorSona/edit/main/README.md#u%C5%BEivatelsk%C3%BD-profil). Ikona vpravo přesune uživatele do ["Menu aplikace"](https://github.com/pslib-cz/2022l4web-app-mockup-ViktorSona/edit/main/README.md#menu-aplikace). Ve spodní části obrazovky je ukazatel splnění denního příjmu tekutin, přes který se uživatel dostane do části ["Statistiky"](https://github.com/pslib-cz/2022l4web-app-mockup-ViktorSona/edit/main/README.md#statistiky).
### Uživatelský profil
Standardní uživatelkský profil, ve kterém uživatel vyplní své údaje jako je jméno, příjmení, email a telefon. Dále zde uživatel vyplňuje údaje o svém pohlaví, výšce a váze, na základě kterých aplikace určí doporučenou denní dávku tekutin. Je zde také možnost přidání profilového obrázku. Všechny uživatelské údaje lze upravovat pomocí tlačítka "EDIT" v pravém horním okraji obrazovky.
### Menu aplikace
Menu obsahuje jednotlivé části aplikace a přepínání jazyku aplikace mezi češtinou a angličtinou (česká verze aplikace není vytvořena, funkce je pouze ilustrací toho jak by mohla vypadat). V části "Stats" jsou zobrazeny náhledy splnění příjmu tekutin v denním, týdenním a měsíčním časovém horizontu.
### Statistiky
Funkce statistik přináší uživateli detailnější pohled na jeho příjem tekutin. V horní části může přepínat mezi jednotlivými časovými obdobími. Navíc je zde zobrazeno procentuální splnění cíle a procentuální zastoupení různých druhů nápojů v celkovém příjmu tekutin. Pro lepší orientaci je každá tekutina označena tečkou své barvy.
### Denní cíl
Zde si uživatel nastaví svůj denní cíl množství příjmu tekutin. Nastavení denního cíle je nutné pro celé fungování aplikace, tudíž je vyžádáno na začátku používání aplikace.
### Historie příjmu tekutin
Část aplikace, ve které má uživatel možnost spravovat, procházet a editovat své příjmy tekutin v jednotlivých dnech. Po kliknutí na šipku dolů se rozbalí kalendář a uživatel si může vybrat, z jakého data si chce záznamy prohlédnout. Historie je rozdělena do třech sloupců: čas, druh nápoje a jeho množství. Druh nápoje je opět pro lepší orientaci označen svou barvou. U každého záznamu jsou ikony pro editování nebo úplné smazání příjmu.
### Doporučení
V této části aplikace uživateli zobrazuje výpočítanou hodnotu množství denního příjmu tekutin. Hodnota je vypočítána na základě pohlaví, výšky a váhy uživatele. Uživateli je doporučeno se tímto udájem řídit. Ve spodní části obrazovky je varování co by mohlo nastat, pokud by se podle doporučení neřídil a taky informace o optimálním množství tekutin na kilogram dospělého člověka.
### Žebříček
Po propojení aplikace s aplikací Facebook se uživateli zobrazí přátelé, kteří HYDRO používají. Žebříček je seřazen podle délky série dnů, při kterých přátelé dodrželi správný pitný režim bez vynechání nebo porušení. První tři místa jsou zobrazeny na stupních vítězů a vítěz je ozdoben korunkou. Místo v pořadí uživatele je zvýrazněno pro lepší orientaci v žebříčku. Žebříček se automaticky aktualizuje každý den. Pořadí v žebříčku lze sdílet pomocí ikony v pravém horním rohu obrazovky.
### Přizpůsobení připomenutí
Uživatel si může pomocí přepínače zapnout nebo vypnout připomenutí o tom, že by se měl napít. Pokud si připomení zapne, může si nastavit jak často je bude dostávat. V případě že uživatel dodržuje pravidelný jídelníček nebo jiné rutiny, tedy i pravidelně pije větší množství tekutin, má možnost si nastavit připomenutí v určitých časech. Tyto nastavení lze přidávat, upravovat nebo mazat podle potřeby.
